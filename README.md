# ФАЙЛОВА СИСТЕМА

СУ - ФМИ - Зимен семестър 2024/2025
- Изготвил: Стоян Стоянов Иванов
- Специалност: Информатика, 3 курс
- Факултетен номер: 9MI0400132
- Ръководител на курса: доц. д-р Трифон Трифонов

# 1. Увод:
Основната цел на проекта е създаването на програма, която симулира файлова система, реализирана на Haskell. Тази система предлага функционалности за създаване, управление, навигиране и визуализиране на файлове и папки в йерархична структура. Допълнително, програмата интегрира персонализиран анализатор (parser) за обработка на потребителски команди, предоставяйки интуитивно взаимодействие, наподобяващо Shell интерфейс, за ефективно управление на файловата система.

# 2. Функционалност

2.1. Дефиниране на файловата система:

Може да бъде един от следните два варианта:
- File String String: Представлява файл, който съдържа две текстови стойности. Първата е низ с името на файла (напр. "readme.md"), а втората - низ със съдържанието на файла (напр. "This is a basic file system structure.").
- Root String [FileSystem]: Представлява директория/папка с две части - низ с името на директорията (напр. "projects") и [FileSystem], който е списък от поддиректории или файлове вътре в тази директория.
Чрез deriving(Show) се позволява автоматично генериране на текстово представяне на данните.

